---
layout: content
title: Meist
permalink: /meist/
---

![Our Head Chef]({{ site.baseurl }}/assets/images/chef.jpg)

Saage tuttavaks Sinimandria peakokk: Denis Bobrovnikov

Denis alustas oma kokakarjääri juba 15-aastaselt ning on tänaseks töötanud erinevatel Eesti kulinaariamaastiku tasanditel – alates lihtsamatest restoranidest kuni kahe Michelini tärniga köökideni. 

Iga saadud kogemus on aidanud välja kujundada peent maitsemeelt ja lihvinud tehnilisi oskuseid. Viimastel aastatel on Denisi suurimaks kireks saanud leivakultuur. Pärast aastatepikkust katsetamist ja õppimist Eestis täiendas ta end ka Taani parimates pagarikodades, et tuua Sinimandriasse parimad teadmised ja tehnikad. 

Denisi köögi- ja pagarifilosoofia on tugevalt seotud loodusega. Ta on üles kasvanud metsa ja rabade keskel, käinud palju jahil ja kalal. Loodusega tekkinud side peegeldub ka Sinimandria menüüs – metsikud maitsed, põhjamaised toiduvalmistamise tehnikad, okaspuude hõng ja loodusest korjatud saadused loovad kordumatuid elamusi nii meie brunchil kui ka pagari poolel. 

Denisi kureeritud Sinimandrias kasutame kohalikke tooraineid. Teeme koostööd väiketootjatega ja töötleme ise loodusande - hapendame, kuivatame, fermenteerime ja teeme tõmmiseid. Tulemuseks on menüü, mis peegeldab Denisi soovi luua midagi tõeliselt eestipärast ja põhjamaist kuid prantsusepärase elegantsiga.

— Intervjuu versioon mis mby liiga pikk. Elu on selles 100x rohkem, aga mby videointervjuuks pöörata v kasutada mingis sisuturundusartiklis suures meedias? —

Millega sa enne Sinimandriat tegelenud oled?

Alustasin köögis töötamisega juba viieteistkümnendast eluaastast. Ja olen sinna jäänudki, tänaseks on kaheksa aastat aastat erinevates restoranides selja taga. Alustasin lihtsamatest köökidest ja lõpetasin kahe Michelini tärniga pärjatud restoranis. Tagasi vaadates on päris huvitav vaadata oma maitsemeelte ja tehnikate arengut läbi kogu selle aja. 

Tundub et sa oled just köögi poolel toimetanud, kust järsku pagarikoja mõte?  

Nii järsku see tegelikult ei juhtunudki - olen juba kolm aastat end pagarimaailmaga kurssi viinud. Alustasin enda harimisega, proovisin ja katsetasin. Eksisin, proovisin uuesti ja jõudsin selle käigus arusaamisele et tegelikult on väga tore hommikuti inimestele sooja leiba küpsetada. 

Kui see soov üha selgemini Sinimandria kuju hakkas võtma siis otsustasin 2025 aasta esimese poole veeta Taanis parimates pagarikodades. Õppisin pagarikultuuri eripärasid ja tehnoloogiaid selle maailma tippudelt. Kõik ikka selleks, et Sinimandria maitse parimal viisil külalisteni tuua. 

Mis on see Sinimandria maitse millest sa räägid?

Ühe lausega: põhjamaine mets. Veidi pikem versioon aga on ilmselt seotud sellega et ma olen maal üles kasvanud ja alati loodusega väga lähestikku olnud. Loodus on minu jaoks koht, kus mõtted loksuvad paika ja värske õhk teeb mõistuse selgeks. 

Juba lapsena kolasin metsades ja rabades, käisin palju kalal ja jahil. Tänaseks on see huvi kasvanud kokku mu erialaga - loodusel on nii palju maitsvat ja tervislikku meie toidulauale anda.  Olen välja otsinud parimad toorained Eesti loodusest ja ehitanud neile meie pagarikoja ja restorani menüüd. Inspiratsiooniks metsamotiiv ja -maitsed,  okaspuu ja suitsu hõng, põhjamaised ürdid ja vürtsid.

Kust kõik see kraam teile kööki jõuab - metsaannid ei tundu olevat midagi mida hulgilaost tellida saab?

Siit ja sealt. Hakatuseks käime ise oma köögimeeskonnaga igakuiselt metsas. Katsume aasta varu korraga ära korjata ja siis kas hapendada, fermenteerida, kuivatada või tõmmiseks keeta. Ka on meil paar toredat memme kes meile oma salakohtadest seeni ja marju korjavad. 

Ja muidugi ka kohalikud tootjad ja talud. Kasutame maksimaalselt Eesti päritolu piimatooteid, proteiine, köögivilju, puuvilju ja marju. Näiteks teeme koostööd Pähkla kalakasvandusega Saaremaalt. Nende pühendumine kvaliteetsele toorainele on tõesti erakordne. 

Tundub põnev. Millal kõike seda head ja paremat päriselt ka proovida saab?

Uksed avame juulis. Köögis käib menüüde lihvimine ja meeskonna kokku töötamise harjutamine aga juba praegu. Et kui sa tõesti ei kannata siis võid tulla ka juunis uksele koputama, äkki on meil sulle mõni selle päeva katsetus maitsta anda (naerab).  
